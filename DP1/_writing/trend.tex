\chapter{Metóda pre detekciu trendov v prúde udalostí}
\label{Metóda pre detekciu trendov v prúde udalostí}
Navrhujeme metódu detekovanie trendov v prúde udalostí s polo-automatickým výberom vhodnej metódy. Našim cieľom je odbremeniť doménového experta od náročného výberu správnej metódy pre detekciu trendu v prúde. Mohli by sme sa zamerať na detekciu trendov v doménovo špecifickej oblasti, ale tento problém je z veľkej miery preskúmaný. Preto sa zameriavame na rôzne domény, či ide o senzorové syntetické dáta, dáta z energetickej alebo počítačovej siete, či používateľmi vytváraný obsah na sociálnych sietiach a mikro-blogových službách. Cieľom je teda: použiteľnosť a jednoduchosť nami navrhovanej metódy pre doménového experta bez nutnosti detailnej znalosti o fungovaní metódy a modelu, ktoré vytvára.
Teda, kladieme nasledujúce hypotézy:
\begin{hypothesis}{Naše riešenie detekuje trendy v prúde dát s istou pravdepodobnosťou použitím polo-automatického výberu vhodnej metódy pre detekciu trendov a zároveň poskytuje výsledky v reálnom čase}
\end{hypothesis}
\begin{hypothesis}{Metóda je ľahká na použitie a interpretované výsledky sú jednoduché na pochopenie pre doménového experta bez detailnej znalosti o fungovaní modelu.}
\end{hypothesis}

Pri detekcií trendu bude nutné zohľadniť nasledujúce elementy:
\begin{itemize}
	\item anomálie, chyby a spam,
	\item sezónnosť dát,
	\item concept drift a zmeny,
\end{itemize}

V situácií keď potrebuje doménovy expert analyzovať trend v dátach reálneho sveta, je často potrebná najprv detailná znalosť dát, ktorú doménový expert, predpokladáme má. Potom, pre to, aby vedel správne analyzovať trend, sa potrebuje oboznámiť s viacerými modelmi a následne ich vyhodnotiť. Práve túto činnosť chceme uľahčiť doménovým expertom našou metódou. Nami navrhovaná metóda, schematicky zobrazená na \ref{fig:method-proposal} pozostáva z nasledujúcich krokov:
\begin{enumerate}
	\item Používateľ vyberie metódu, ktorú chce aplikovať na analýzu trendu v prúde dát. Používateľ môže metódu vybrať sám, alebo nechá aplikáciu aby mu odporučila podľa vzorky dát vhodnú metódu.
	\item Paralelne sa nepretržite spracuje a analyzuje prúd údajov. Zároveň je vytváraný model.
	\item Po každej spracovanej správe je model vyhodnotený viacerými metrikami. Podľa výsledku evaluácie sa upraví aktuálny model.
	\item Posledným krokom je prezentácia výsledkov používateľovi vo forme vizualizácie.
\end{enumerate}
\myFigure{images/DP_PeWe_method-propose}{Schematický návrh metódy pre semi-automatickú analýzu trendov.}{method-proposal}{0.45}{h!}\label{fig:method-proposal}

Najväčšiu pozornosť bude treba venovať kroku 1. a 3., pretože výber správnej metódy závisí od povahy a typu dát. Evaluácia modelu je náročná úloha a rôzne metriky nemusia dávať vždy správne výsledky pri rôznych analytických metódach. V neposlednej rade vizualizácia výsledkov má byť jednoduchá na pochopenie pre používateľa, čo predstavuje výzvu v jednoduchosti, no zároveň výpovednej sile vizualizácie.
